{"text":"<p><span><span class=\"timestamp\" data-timestamp=\"0\">00:00</span> ཁ་ཤས་ཡང་བརྒྱ་ཆ་འདི། བརྒྱ་ལས་སྟོང་ཕྲག་མང་བ་ཡོད་པ་ཡིན་ཙང་། བརྒྱ་ཆ་སྟོང་ཕྲག་གཅིག་རེད་ཟེར་ཡ་འདྲ་པོ། ཁ་ཤས་བཤད་འགྲོ་བཤད་འགྲོ་བྱེད་འདུག</span></p><p><span><span class=\"timestamp\" data-timestamp=\"6.403415\">00:06</span> ཧ་ཧ་ཧ་ཧ་ཧ་ཧ་ཧ་ཧ། ཧ། བྱེད་བྱས་འོ་ད། གང་ལྟར་རྒྱུ་མཚན་བསམ་བློ་བཏང་ནས་འགྲོ་དགོས་ཀྱི་འདུག་ག། ས་འདི་འདྲ་ཡིན་དུས་ཙ་ནས།</span></p><p><span><span class=\"timestamp\" data-timestamp=\"13.367616\">00:13</span> གང་ལྟར་རྒྱུ་མཚན་དཔྱད་པ་ལ་དཔྱོད་འདོད་དགོས་རེད། དཔྱོད་འདོད་ཡོང་བ་ལ་ཐེ་ཚོམ་དགོས་རེད། དོགས་པ་དགོས་རེད། ས་འདི་འདྲ་ཡིན་དུས།</span></p><p><span><span class=\"timestamp\" data-timestamp=\"20.273665\">00:20</span> ཐེ་ཚོམ་བླང་བྱ་རེད་པ། ཨེ། ད་དོན་ཡིན་པ་ཅིག་ལ། ཨ་ནི་ཡང་། གཅིག་གི་སོ་སོའི་ད། རྒྱུ་མཚན་ཕྱིན་ཅི་ལོག་འདི་འདྲ་གི་ཐོགས་ནས། </span></p><p><span><span class=\"timestamp\" data-timestamp=\"34.514643\">00:34</span> ཨ་ནི། ཐེ་ཚོམ་ཟས་བསྡད་པ་ཚོ། ཐེ་ཚོམ་ཟས་ནས། ཨེ། བླང་དུ་རུང་བའི་དོན་དེ་ལ། ཨ་ནི་གཅིག་ག་རེ་ཟེར་དགོས་རེད་ཕ་གི། འབད་བརྩོན་བྱེད་ཡ་ལ་ཡ་བར་དུ་གཅོད་མཁན་བྱུང་ན།</span></p><p><span><span class=\"timestamp\" data-timestamp=\"43.599385\">00:43</span> ཨ་ནི། ཐེ་ཚོམ་ཉོན་མོངས་ཅན་ཕལ་ཆེར་བཞག་ཆོག་གི་མེད་འདྲོ། འདུག་ག ས་འོ། ལོག་ཤེས། ཐེ་ཚོམ།</span></p><p><span><span class=\"timestamp\" data-timestamp=\"49.821773\">00:49</span> ད། ཐེ། ཐེ་ཚོམ་ཉོན་མོངས་ཅན་ཡིན་དང་མིན་ཟེར་ཡ་འདི། ཐེ་ཚོམ་ཟ་སའི་དོན་དག་དེ་དང་འབྲེལ་ནས་ཕལ་ཆེར་བཤད་དགོས་ས་རེད།</span><br /></p><p><span><span class=\"timestamp\" data-timestamp=\"54.780706\">00:54</span> ད་</span><span>ཡིད་དཔྱོད། ཨེ། ཧོབ་སྟེ་ཕ་གིར་མཐོང་བསྡད་པ་རེད་པ། ཧོབ་སྟེ་ཅིག་ད། ཤེས་བསྡད་པ་འདྲ་པོ་གཅིག་དེ་ཡིན་རེད་ད་བསམ་དྲན་བསྡད་པ།</span></p><p><span><span class=\"timestamp\" data-timestamp=\"62.843256\">01:02</span> ད་འདི་ཡིད་དཔྱོད་ཟེར་གྱི་ཡོད་རེད། ཨ། སྣང་ལ་མ་ངེས་པའི་བློ་དང་ལྔའོ། </span></p><p><span><span class=\"timestamp\" data-timestamp=\"68.478275\">01:08</span> དེ་དག་ལས་མངོན་སུམ་དང་སྣང་ལ་མ་ངེས་པའི་བློ་གཉིས་ལ་རྟོག་བྲལ་མ་འཁྲུལ་བས་ཁྱབ་ཅིང༌།</span></p><p><span><span class=\"timestamp\" data-timestamp=\"73.728353\">01:13</span> ད་སྣང་ལ་མ་ངེས་པ། ཕལ་ཆེར་དབང་པོའི་ཤེས་པའི་སྒང་ལ་ཡ། མིག་གཟུགས་ལ་ལྷག་པར་ཆགས་བཞིན་པའི་གནས་སྐབས་ལ།</span></p><p><span><span class=\"timestamp\" data-timestamp=\"80.409483\">01:20</span> རྣ་བ་ལ་ཡ་སྒྲ་ཐོས་ཡོང་དུས། སྒྲ་སྣང་ལ་མ་ངེས་པ་ཡོང་བསྡད་ཡ་ཞིག་འདུག་ག ད་དེར་གསུང་གི་ཡོད་མེད་འགྲོ།</span></p><p><span><span class=\"timestamp\" data-timestamp=\"86.098354\">01:26</span> </span><span>སྣང་ལ་མ་ངེས་པའི་བློ་གཉིས་ལ་རྟོག་བྲལ་མ་འཁྲུལ་བས་ཁྱབ་ཅིང༌། </span><span>རྗེས་དཔག ཡིད་དཔྱོད། ཐེ་ཚོམ་གསུམ་ནི་རྟོག་པ་ཁོ་ན་ཡིན་ནོ།</span></p><p><span><span class=\"timestamp\" data-timestamp=\"92.066941\">01:32</span> ད། ཤེས་པས་ཡུལ་འཇལ་བའི་ཚེ་བྱེ་བྲག་སྨྲ་བ་ལྟར་ཤེས་པ་རྣམ་མེད་མ་ཡིན་པར་རྣམ་བཅས་རེད་ཅེས་དང༌། ཡུལ་དེ་དང་དེའི་རྣམ་པ་ཤར་ནས་རྣམ་པ་དེ་ངེས་པ་ཞིག་མིན་ནམ། དེར་བརྟེན་ཤེས་པ་རྣམ་བཅས་སུ་རྟོགས་ཤིང༌། སེམས་སེམས་བྱུང་རྫས་གཅིག་ཏུ་འདོད་དོ། །ཞེས་གསུངས་སོ།།</span></p><p><span>གསུམ་པ་སྒྲའི་སྐོར་ནི། རང་གི་བརྗོད་བྱའི་དོན་གོ་བར་བྱེད་པའི་མཉན་བྱ་དེ། རྗོད་བྱེད་ཀྱི་སྒྲའི་མཚན་ཉིད། དེ་ལ་བརྗོད་བྱའི་སྒོ་ནས་དབྱེ་ན། རིགས་བརྗོད་ཀྱི་སྒྲ་དང༌། ཚོགས་བརྗོད་ཀྱི་སྒྲ་གཉིས། དང་པོ་ནི། གཟུགས་ཞེས་བརྗོད་པའི་སྒྲ་ལྟ་བུའོ།།</span></p><p><span>གཉིས་པ་ནི། བུམ་པ་ཞེས་བརྗོད་པའི་སྒྲ་ལྟ་བུའོ། །ཡང་དེ་ལ་བརྗོད་ཚུལ་གྱི་སྒོ་ནས་དབྱེ་ན། ཆོས་བརྗོད་ཀྱི་སྒྲ་དང༌། ཆོས་ཅན་བརྗོད་པའི་སྒྲ་ལྟ་བུ་དང༌། དང་པོ་ནི། སྒྲའི་མི་རྟག་པ་ཞེས་བརྗོད་པའི་སྒྲ་ལྟ་བུའོ། །གཉིས་པ་ནི། སྒྲ་མི་རྟག་པ་ཞེས་བརྗོད་པའི་སྒྲ་ལྟ་བུའོ། །ཞེས་ཁྱད་པར་གཞན་སྤོང་བ་དང༌། ཁྱད་པར་གཞན་མི་སྤོང་བ་སྟེ། སྒྲ་ཡི་མི་རྟག་པ་ཞེས་བརྗོད་ན། མི་རྟག་པ་ཞེས་པ་དེ་བུམ་པའི་མི་རྟག་པ་མིན་ཞིང༌། ཀ་བའི་མི་རྟག་པ་ཡང་ཤོད་ཀྱི་མེད། སྐབས་འདིའི་མི་རྟག་པ་ནི་སྒྲ་ཡི་མི་རྟག་པ་ཞེས་པས་ཁྱད་པར་གཞན་སྤོང་གི་ཡོད། སྒྲ་མི་རྟག་པ་ཞེས་བརྗོད་ན། ཐད་ཀར་སྒྲ་མི་རྟག་པ་བརྗོད་པ་ལས། བུམ་པ་ལ་སོགས་པའི་མི་རྟག་པ་གཞན་ཕར་བཅད་ནས་སྒྲ་མི་རྟག་པ་ལྟར་ཟུར་དུ་བརྗོད་ཀྱི་མེད་པ་ལྟ་བུ་རེད། སྒྲ་ཡི་མི་རྟག་པ་ཞེས་རྗོད་སྐབས། ཆོས་བརྗོད་ཀྱི་སྒྲ་དང༌། སྒྲ་མི་རྟག་པ་ཞེས་བརྗོད་སྐབས་ཆོས་ཅན་བརྗོད་པའི་སྒྲར་གསུངས་པ་ཡིན་ནོ།།</span></p><p><br /><br /></p><p><span>གཉིས་པ། ལམ་གྱི་འདོད་ཚུལ་བཤད་པ།</span></p><p><span>གཉིས་པ་ལམ་གྱི་འདོད་ཚུལ་ལ་གསུམ་ལས། ལམ་གྱི་དམིགས་པ་ནི། བདེན་བཞིའི་རྣམ་པ་མི་རྟག་སོགས་བཅུ་དྲུག་པོ་འདི་ཉིད་ཡིན་ལ། བདག་མེད་ཕྲ་མོ་དང༌། གང་ཟག་གི་བདག་མེད་ཕྲ་མོ་གཉིས་དོན་གཅིག་ཏུ་འདོད་ཅིང༌། ཆོས་ཀྱི་བདག་མེད་མ་གསུངས་པ་ཡིན། གང་ཟག་རྟག་གཅིག་རང་དབང་ཅན་གྱི་བདག་གིས་སྟོང་པ་གང་ཟག་གི་བདག་མེད་རགས་པ་དང༌། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་གང་ཟག་གི་བདག་མེད་ཕྲ་མོར་འདོད་དོ།།</span></p><p><span>ལམ་གྱི་སྤང་བྱ་ལ། གང་ཟག་གི་བདག་འཛིན་དང༌། ཉོན་མོངས་ཅན་དང༌། ཉོན་མོངས་ཅན་མ་ཡིན་པའི་མི་ཤེས་པ་སོགས་ཀྱི་ཐ་སྙད་ཙམ་ཞིག་མ་གཏོགས་ཆོས་ཀྱི་བདག་འཛིན་དང༌། ཤེས་སྒྲིབ་སོགས་ཁས་མི་ལེན་པ་བྱེ་སྨྲ་དང་འདྲའོ། །ཐེག་པ་གསུམ་གྱི་ལམ་ལ་ལམ་ལྔའི་རྣམ་གཞག་བྱེད་ཅིང༌། ཤེས་བཟོད་སྐད་ཅིག་མ་བཅུ་དྲུག་པོ་མཐོང་ལམ་དུ་འདོད་ལ། མངོན་སུམ་གྱི་སྣང་ཡུལ་ལ་རང་མཚན་ཞིག་དགོས་པས། རྣམ་འགྲེལ་ལས།</span></p><p><span>གཞལ་བྱ་གཉིས་ཕྱིར་ཚད་མ་གཉིས། །</span></p><p><span>ཞེས་གསུངས་པ་ལྟར། མངོན་སུམ་གྱི་སྣང་ཡུལ་ལ་རང་མཚན་ཞིག་དགོས་པས། གང་ཟག་གི་བདག་མེད་ཕྲ་མོ་ཉན་ཐོས་མཐོང་ལམ་བར་ཆད་མེད་ལམ་གྱི་འཛིན་སྟངས་ཀྱི་ཡུལ་དུ་མི་འདོད་དེ། མཐོང་ལམ་བར་ཆད་མེད་ལམ་དེ་ཉིད་རྣལ་འབྱོར་མངོན་སུམ་ཆགས་ཤིང༌། དེས་འཛིན་སྟངས་ཀྱི་ཡུལ་གང་ཟག་གི་བདག་མེད་ཅེས་བརྗོད་ན་དགག་པ་ཆགས་ཡོད་ལ། རང་མཚན་མི་ཆགས་པས་ན། དེ་གང་ཟག་གི་བདག་གིས་དབེན་པའི་འདུ་བྱེད་དངོས་སུ་གཞལ་བའི་ཤུགས་ལ་གང་ཟག་གི་བདག་མེད་ཕྲ་མོ་རྟོགས་པར་འདོད་པའི་ཕྱིར།</span></p><p><br /><br /></p><p><span>གསུམ་པ། འབྲས་བུའི་འདོད་ཚུལ་བཤད་པ།</span></p><p><span>གསུམ་པ་འབྲས་བུའི་འདོད་ཚུལ་ནི། བྱེ་བྲག་སྨྲ་བ་དང་མི་འདྲ་བ་ཞིག་ནི། དགྲ་བཅོམ་པ་སྤངས་རྟོགས་ལས་ཉམས་པ་མི་སྲིད་པ་དང༌། སངས་རྒྱས་ཀྱི་གཟུགས་ཕུང་སངས་རྒྱས་སུ་ཁས་ལེན་པ་མ་གཏོགས། ཐེག་པ་གསུམ་གྱི་འབྲས་བུ་མངོན་དུ་བྱེད་ཚུལ་སོགས་བྱེ་སྨྲ་དང་མཚུངས་སོ། །བྱེ་མདོ་གཉིས་ཀྱིས་ཐེག་ཆེན་གྱི་སྡེ་སྣོད་བཀར་ཁས་མི་ལེན་ཀྱང་ཕྱི་རབས་པ་རྣམས་ལ་བཀར་ཁས་ལེན་པ་ཡོད་པར་བཤད་དོ། །ཕལ་ཆེར་རིགས་པའི་རྗེས་འབྲང་དེ་དག་ཚད་མ་མདོ་དང༌། རྣམ་འགྲེལ་སོགས་ཀྱི་རྗེས་སུ་འབྲང་མཁན་ཆགས་ཀྱི་མེད་དམ་སྙམ། མདོར་ན། རིགས་པའི་རྗེས་འབྲང་གི་མདོ་སྡེ་པའི་ནང་གི་རིགས་འགའ་ཞིག་གིས་ཐེག་ཆེན་བཀར་ཁས་ལེན་པ་ཡོད་ཅེས་གསུངས་སོ།།</span></p><p><span>སྨྲས་པ།</span></p><p><span>རིགས་པའི་གཞུང་ལ་ལེགས་པར་སྦྱངས་པའི་མཐུས། །</span></p><p><span>རིགས་པའི་རྗེས་འབྲང་དཔེ་སྟོན་སྡེ་པ་ཡིས། །</span></p><p><span>རིགས་པའི་གསང་ཚིག་ཇི་བཞིན་བརྗོད་པ་འདི། །</span></p><p><span>རིགས་པ་སྨྲ་བ་རྣམས་ཀྱིས་དགའ་སྟོན་མཛོད། །</span></p><p><span>ཅེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།། །།</span></p><p><br /><br /></p><p><span>སེམས་ཙམ་པ་བཤད་པ།</span></p><p><span>དེ་ནས་ཐེག་ཆེན་གྱི་གྲུབ་མཐའ། སེམས་ཙམ་པའི་གྲུབ་མཐའི་རྣམ་གཞག་བཤད་པ་ལ། མཚན་ཉིད། དབྱེ་བ། སྒྲ་བཤད། འདོད་ཚུལ་དང་བཞི། བྱེ་མདོ་གཉིས་ཀྱིས་ཕལ་ཆེར་གྲུབ་མཐའི་ཁུངས་བཅོལ་སའི་མདོ་ཟུར་དུ་ཡོད་མེད་མི་ཤེས། སྤྱིར་བཏང་བདེན་བཞིའི་མདོ་ལ་སོགས་པ་དེ་དག་ལ་བྱེ་མདོ་གཉིས་ཀས་ཁུངས་བཅོལ་བ་ལས། སེམས་ཙམ་པའི་གྲུབ་མཐའི་ཁུངས་བཅོལ་ས་བྱེ་བྲག་པ་ཆོས་ཐམས་ཅད་སེམས་ཀྱི་བདག་ཉིད་དུ་བསྟན་པའི་མདོ་མང་པོ་ཞིག་ཡོད་པས་ན། དེ་དག་ཁུངས་གཏུགས་ས་གནང་གི་ཡོད། ཁྱད་པར་དུ་མདོ་སྡེ་དགོངས་འགྲེལ་ལྟ་བུ་སེམས་ཙམ་པའི་ཁུངས་གཏུགས་སའི་མདོ་ཡིན་ལ། དེ་དག་ནི་བཅོམ་ལྡན་འདས་རང་ཉིད་ཀྱི་དགོངས་པ་ཆགས་ཡོད།</span></p><p>    </p><p></p>","media":"stt001-25.mp3","media-time":94.093656}
